- བཀྲ་ཤིས་བདེ་ལེགས་ 
- [![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=blue&up_message=Kaggle&url=https%3A%2F%2Fshields.io)](https://www.kaggle.com/ivanxu/)	[![Website](https://img.shields.io/website?label=&up_color=gay&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=brown&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)	[![Website](https://img.shields.io/website?label=&up_color=yellow&up_message=Monkeytype&url=https%3A%2F%2Fshields.io)](https://monkeytype.com/profile/IvanaXu) 

> 登库舍图岭纵笔作歌
>
> 清·李銮宣
>
> 生不识玉门关，梦不到祁连山。
> 
> 忽然天风吹马足，直上千仞万仞之峰巅。
> 
> 积雪璨巉岩万万古，其鳞之而玉龙舞。
> 
> 有时天亦被雪遮，一片空蒙迷仰俯。
> 
> 我闻西域冈底斯乃山岳尊，祁连南北脉络分。
> 
> 群山莽莽入关去，武功太白皆儿孙。
> 
> 亥章不能步，神禹不能导。
> 
> 遂使益地括地图志讹，雪海冰天白浩浩。
> 
> 既不如张博望，浮槎竟到青天上，又不如郑安远，左执鞭弭右橐鞭。
> 
> 负戈万里天西来，平生游迹真奇哉。
> 
> 雪山峨峨白玉皑，冰山晶晶沙山颓。
> 
> 罗卜淖尔蒲类海，如螺如芥如浮杯。
> 
> 西穷西海滨，东望东海限，四海复四海，自西至东二万馀里舆图恢。
> 
> 九州岛五岳峰数堆，南界北界青莲开。
> 
> 三千大干鲜如此，虫沙猿鹤一瞬俱尘埃。
> 
> 膏我车，秣我马，天山雪深几没踝。
> 
> 白云如席堕我鞯，白雪如掌落我肩。
> 
> 羲和纡辔娥魄晦，但见银海沆瀁上下左右兜罗绵。
> 
> 不用纪功勒石铭燕然，亦不用短衣射虎消残年。
> 
> 醉斟车上酒泉酒，一唱玉门迁客西征篇。
