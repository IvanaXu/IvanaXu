# བཀྲ་ཤིས་བདེ་ལེགས་
> 輪臺歌奉送封大夫出師
> 
> 岑參
> 
> 輪臺城頭夜吹角，輪臺城北旄頭落。
> 
> 羽書昨夜過渠黎，單于已在金山西。
> 
> 戍樓西望煙塵黑，漢軍屯在輪臺北。
> 
> 上將擁旄西出徵，平明吹笛大軍行。
> 
> 四邊伐鼓雪海涌，三軍大呼陰山動。
> 
> 虜塞兵氣連雲屯，戰場白骨纏草根。
> 
> 劍河風急雪片闊，沙口石凍馬蹄脫。(雪片闊 一作：雲片闊)
> 
> 亞相勤王甘苦辛，誓將報主靜邊塵。
> 
> 古來青史誰不見，今見功名勝古人。
>