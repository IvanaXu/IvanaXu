- བཀྲ་ཤིས་བདེ་ལེགས་ 
- [![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=blue&up_message=Kaggle&url=https%3A%2F%2Fshields.io)](https://www.kaggle.com/ivanxu/)	[![Website](https://img.shields.io/website?label=&up_color=gay&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=brown&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)	[![Website](https://img.shields.io/website?label=&up_color=yellow&up_message=Monkeytype&url=https%3A%2F%2Fshields.io)](https://monkeytype.com/profile/IvanaXu) 

> 蜀道難
> 
> 李白
> 
> 噫籲嚱，危乎高哉！
> 
> 蜀道之難，難於上青天！
> 
> 蠶叢及魚鳧，開國何茫然！
> 
> 爾來四萬八千歲，不與秦塞通人煙。
> 
> 西當太白有鳥道，可以橫絕峨眉巔。
> 
> 地崩山摧壯士死，然後天梯石棧相鉤連。
> 
> 上有六龍回日之高標，下有衝波逆折之回川。
> 
> 黃鶴之飛尚不得過，猿猱欲度愁攀援。(攀援 一作：攀緣)
> 
> 青泥何盤盤，百步九折縈巖巒。
> 
> 捫參歷井仰脅息，以手撫膺坐長嘆。
> 
> 問君西遊何時還？畏途巉巖不可攀。
> 
> 但見悲鳥號古木，雄飛雌從繞林間。
> 
> 又聞子規啼夜月，愁空山。
> 
> 蜀道之難,難於上青天，使人聽此凋朱顏！
> 
> 連峯去天不盈尺，枯鬆倒掛倚絕壁。
> 
> 飛湍瀑流爭喧豗，砯崖轉石萬壑雷。
> 
> 其險也如此，嗟爾遠道之人胡爲乎來哉！(也如此 一作：也若此)
> 
> 劍閣崢嶸而崔嵬，一夫當關，萬夫莫開。
> 
> 所守或匪親，化爲狼與豺。
> 
> 朝避猛虎，夕避長蛇；磨牙吮血，殺人如麻。
> 
> 錦城雖雲樂，不如早還家。
> 
> 蜀道之難,難於上青天，側身西望長諮嗟！
>
