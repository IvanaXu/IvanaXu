[![IvanaXu's github stats](https://github-readme-stats.vercel.app/api?username=IvanaXu&show_icons=true&theme=vue-dark)](https://github.com/anuraghazra/github-readme-stats)
<img align="right" src="https://github-readme-stats.vercel.app/api/top-langs/?username=IvanaXu&langs_count=3&theme=graywhite" />
# བཀྲ་ཤིས་བདེ་ལེགས་
> 申胥諫許越成
> 
> 先秦：左丘明 
> 
> 吳王夫差乃告諸大夫曰：“孤將有大志於齊，吾將許越成，而無拂吾慮。若越既改，吾又何求？若其不改，反行，吾振旅焉。”申胥諫曰：“不可許也。夫越非實忠心好吳也，又非懾畏吾甲兵之強也。大夫種勇而善謀，將還玩吳國於股掌之上，以得其志。夫固知君王之蓋威以好勝也，故婉約其辭，以從逸王志，使淫樂於諸夏之國，以自傷也。使吾甲兵鈍弊，民人離落，而日以憔悴，然後安受吾燼。夫越王好信以愛民，四方歸之，年穀時熟，日長炎炎，及吾猶可以戰也。爲虺弗摧，爲蛇將若何？”吳王曰：“大夫奚隆于越？越曾足以爲大虞乎？若無越，則吾何以春秋曜吾軍士？”乃許之成。
> 
> 將盟，越王又使諸稽郢辭曰：“以盟爲有益乎？前盟口血未乾，足以結信矣。以盟爲無益乎？君王舍甲兵之威以臨使之，而胡重於鬼神而自輕也。”吳王乃許之，荒成不盟。
>