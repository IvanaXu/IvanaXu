# བཀྲ་ཤིས་བདེ་ལེགས་
> 国风
> 
> 小戎俴收，五楘梁辀。游环胁驱，阴靷鋈续。文茵畅毂，驾我骐馵。
> 
> 言念君子，温其如玉。在其板屋，乱我心曲。
> 
> 四牡孔阜，六辔在手。骐骝是中，騧骊是骖。龙盾之合，鋈以觼軜。
> 
> 言念君子，温其在邑。方何为期？胡然我念之！
> 
> 俴驷孔群，厹矛鋈錞。蒙伐有苑，虎韔镂膺。交韔二弓，竹闭绲縢。
> 
> 言念君子，载寝载兴。厌厌良人，秩秩德音。
>