# བཀྲ་ཤིས་བདེ་ལེགས་	[![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=green&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=yellow&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)
> 小雅
> 
> 节彼南山，维石岩岩。赫赫师尹，民具尔瞻。忧心如惔，不敢戏谈。国既卒斩，何用不监！
> 
> 节彼南山，有实其猗。赫赫师尹，不平谓何。天方荐瘥，丧乱弘多。民言无嘉，惨莫惩嗟。
> 
> 尹氏大师，维周之氐；秉国之钧，四方是维。天子是毗，俾民不迷。不吊昊天，不宜空我师。
> 
> 弗躬弗亲，庶民弗信。弗问弗仕，勿罔君子。式夷式已，无小人殆。琐琐姻亚，则无膴仕。
> 
> 昊天不佣，降此鞠訩。昊天不惠，降此大戾。君子如届，俾民心阕。君子如夷，恶怒是违。
> 
> 不吊昊天，乱靡有定。式月斯生，俾民不宁。忧心如酲，谁秉国成？不自为政，卒劳百姓。
> 
> 驾彼四牡，四牡项领。我瞻四方，蹙蹙靡所骋。
> 
> 方茂尔恶，相尔矛矣。既夷既怿，如相酬矣。
> 
> 昊天不平，我王不宁。不惩其心，覆怨其正。
> 
> 家父作诵，以究王訩。式讹尔心，以畜万邦。
>
