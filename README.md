[![IvanaXu's github stats](https://github-readme-stats.vercel.app/api?username=IvanaXu&theme=shadow_red)](https://github.com/anuraghazra/github-readme-stats)
# བཀྲ་ཤིས་བདེ་ལེགས་	[![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=green&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=yellow&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)
> 祭石曼卿文
> 
> 宋代：歐陽修 
> 
> 維治平四年七月日，具官歐陽修，謹遣尚書都省令史李敭，至於太清，以清酌庶羞之奠，致祭於亡友曼卿之墓下，而吊之以文。曰：
> 
> 嗚呼曼卿！生而爲英，死而爲靈。其同乎萬物生死，而復歸於無物者，暫聚之形；不與萬物共盡，而卓然其不配者，後世之名。此自古聖賢，莫不皆然，而著在簡冊者，昭如日星。
> 
> 嗚呼曼卿！吾不見子久矣，猶能彷彿子之平生。其軒昂磊落，突兀崢嶸而埋藏於地下者，意其不化爲朽壤，而爲金玉之精。不然，生長鬆之千尺，產靈芝而九莖。奈何荒煙野蔓，荊棘縱橫；風悽露下，走磷飛螢！但見牧童樵叟，歌吟上下，與夫驚禽駭獸，悲鳴躑躅而咿嚶。今固如此，更千秋而萬歲兮，安知其不穴藏孤貉與鼯鼪？此自古聖賢亦皆然兮，獨不見夫累累乎曠野與荒城！
> 
> 嗚呼曼卿！盛衰之理，吾固知其如此，而感念疇昔，悲涼悽愴，不覺臨風而隕涕者，有愧乎太上之忘情。尚饗！
>
