[![IvanaXu's github stats](https://github-readme-stats.vercel.app/api?username=IvanaXu&show_icons=true)](https://github.com/anuraghazra/github-readme-stats)
# བཀྲ་ཤིས་བདེ་ལེགས་
> 三 餚
> 
> 風對雅，象對爻，巨蟒對長蛟。天文對地理，蟋蟀對螵蛸。龍生矯，虎咆哮，北學對東膠。築臺須壘土，成屋必誅茅。潘岳不忘秋興賦，邊韶常被晝眠嘲。撫養羣黎，已見國家隆治；滋生萬物，方知天地泰交。
> 
> 蛇對虺，蜃對蛟，麟藪對鵲巢。風聲對月色，麥穗對桑苞。何妥難，子云嘲，楚甸對商郊。五音惟耳聽，萬慮在心包。葛被湯徵因仇餉，楚遭齊伐責包茅。高矣若天，洵是聖人大道；淡而如水，實爲君子神交。
> 
> 牛對馬，犬對貓，旨酒對嘉餚。桃紅對柳綠，竹葉對鬆梢，藜杖叟，布衣樵，北野對東郊。白駒形皎皎，黃鳥語交交。花圃春殘無客到，柴門夜永有僧敲。牆畔佳人，飄揚競把鞦韆舞；樓前公子，笑語爭將蹴踘拋。
>