# བཀྲ་ཤིས་བདེ་ལེགས་	[![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=green&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=yellow&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)
> 朝廷
> 
> 三皇爲皇，五帝爲帝。以德行仁者王，以力假仁者霸。天子天下之主，諸侯一國之君。官天下，乃以位讓賢；家天下，是以位傳子。陛下尊稱天子，殿下尊重宗藩。皇帝即位曰龍飛，人臣覲君曰虎拜。
> 
> 皇帝之言，謂之綸音；皇后之命，乃稱懿旨。椒房是皇后所居，楓宸乃人君所蒞。天子尊崇，故稱元首；臣鄰輔翼，故日股肱。龍之種，麟之角，俱譽宗藩；君之儲，國之貳，首稱太子。帝子爰立青宮，帝印乃是玉璽。
> 
> 宗室之派，演於天潢；帝胄之譜，名爲玉牒。前星耀彩，共祝太子以千秋；嵩嶽效靈，三呼天子以萬歲。神器大寶，皆言帝位；妃嬪媵嬙，總是宮娥。姜後脫簪而待罪，世稱哲後；馬后練服以鳴儉，共仰賢妃。唐放勳德配昊天，遂動華封之三祝；漢太子恩覃少海，乃興樂府之四歌。
>
