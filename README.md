[![IvanaXu's github stats](https://github-readme-stats.vercel.app/api?username=IvanaXu&show_icons=true&theme=vue-dark)](https://github.com/anuraghazra/github-readme-stats)
<img align="right" src="https://github-readme-stats.vercel.app/api/top-langs/?username=IvanaXu&langs_count=8&theme=graywhite" />
<img src="https://github-readme-stats.vercel.app/api/wakatime?username=IvanaXu&layout=compact&langs_count=8&theme=vue-dark&custom_title=Programming~Times/SinceJul.29.2021" />
# བཀྲ་ཤིས་བདེ་ལེགས་	[![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)
> 浮湘
>
> 明末清初·屈大均
>
> 五年游五岳，三度下三湘。
> 
> 今夕衡阳宿，依然风露凉。
> 
> 钟愁回雁落，歌爱采菱长。
> 
> 木叶萧萧下，如何客异乡。
> 
> 湘水清且浅，粼粼白石分。
> 
> 青浮南岳影，红摺暮天纹。
> 
> 九面芙蓉绕，中流兰杜薰。
> 
> 溪边渔父好，竟夕棹歌闻。
> 
> 不断湘江岸，青青兰竹丛。
> 
> 泪痕光晓露，哀响乱秋风。
> 
> 岳与千帆转，天归一镜空。
> 
> 明朝洞庭上，萧瑟对丹枫。
> 
> 水凉朝有气，日出渐成烟。
> 
> 林寂鸟多语，山深人亦田。
> 
> 岳痕青出岸，波影绿摇天。
> 
> 清绝湖南地，浮湘自可怜。
> 
> 帆投渔火宿，浦口暮烟迷。
> 
> 催客虫声乱，依人鸟影齐。
> 
> 林穿黄月细，花压碧天低。
> 
> 疏磬知何处，茅茨隔一溪。
> 
> 岳云青不断，湘水与之长。
> 
> 湘至湘阴尽，沿洄殊未央。
> 
> 鹧鸪催客起，斑竹拂船凉。
> 
> 山髻时明灭，林烟一带苍。
> 
> 两日随兰桨，青青紫盖峰。
> 
> 五峰江倒映，水底尽芙蓉。
> 
> 苍翠楚天好，微茫湖口重。
> 
> 洲边采香草，湘女暮相从。
> 
> 水口皆湘浦，花阴有岳门。
> 
> 帆低红树罥，舟小白波吞。
> 
> 戍鼓传双峡，渔灯绕一村。
> 
> 溪清多漏石，月照更潺湲。
> 
> 青恐峰峦尽，红愁木叶多。
> 
> 鱼梁争截水，浣女乱穿荷。
> 
> 雨气含黄日，霞光激素波。
> 
> 虚无瑶瑟响，怅望是湘娥。
> 
> 江至长沙阔，湖将岳麓浮。
> 
> 茫茫迷五渚，隐隐见双洲。
> 
> 才子伤卑湿，骚人怨早秋。
> 
> 熊湘高阁在，欲上写离忧。
> 
> 戍亭纤月上，吹角断行舟。
> 
> 葭菼风多夕，潇湘水易秋。
> 
> 天开洞庭口，波捲岳阳楼。
> 
> 帝子此离别，微茫一片愁。
> 
> 高高天岳出，雨后白云多。
> 
> 望与衡山似，愁如秋色何。
> 
> 人家连碧树，禹迹在寒萝。
> 
> 忆访莓苔字，年时鼓棹过。
> 
> 水清鱼不少，一路有罾塘。
> 
> 山映涟漪绿，日含烟雨黄。
> 
> 人为今屈子，地是古中湘。
> 
> 兰芷亦青草，如何独有芳。
> 
> 石浅水流难，舟人苦叫滩。
> 
> 水萤当昼乱，山鸟及秋寒。
> 
> 故国烽烟隔，他乡岁月残。
> 
> 闺中寄霜叶，点点泪痕丹。
> 
> 三闾憔悴日，自作大招辞。
> 
> 万古哀时命，遗声在本支。
> 
> 美人殊未作，宗国已频移。
> 
> 谁忍为渔父，烟波任所之。