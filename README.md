- བཀྲ་ཤིས་བདེ་ལེགས་ 
- [![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=blue&up_message=Kaggle&url=https%3A%2F%2Fshields.io)](https://www.kaggle.com/ivanxu/)	[![Website](https://img.shields.io/website?label=&up_color=gay&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=brown&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)	[![Website](https://img.shields.io/website?label=&up_color=yellow&up_message=Monkeytype&url=https%3A%2F%2Fshields.io)](https://monkeytype.com/profile/IvanaXu) 

> 和形影神三首陶苏皆言日月灯影余兼言水镜影
>
> 明·唐时升
>
> 匆匆百年内，美好能几时。
> 
> 容华日消歇，我与尔共之。
> 
> 今既异畴昔，后当异今兹。
> 
> 百川东赴海，宁有西归期？烈士云徇名，千载令人思。
> 
> 死者已冥漠，生者空涟洏。
> 
> 身名孰亲疏，此语不复疑。
> 
> 举酒相对尽，奚待劝酬辞。
> 
> 遭遇有穷通，希世有巧拙。
> 
> 念子实劳生，我于兹事绝。
> 
> 蹙额宁有忧，开颜亦非悦。
> 
> 万变纷在前，何尝起分别。
> 
> 诸佛说无心，我已久寂灭。
> 
> 试置水火间，了不知濡热。
> 
> 岂若形与神，太用有敝竭。
> 
> 子饮我颓然，唯此意劣劣。
> 
> 我居四大中，正如衣中著。
> 
> 我岂好往来，衣当有新故。
> 
> 道家贵久生，谓当长相附。
> 
> 竺乾大导师，广说无生语。
> 
> 亦知海有岸，不识津梁处。
> 
> 遂与二子偕，万劫每同住。
> 
> 如在百戏场，好丑安可数。
> 
> 贤愚贵贱间，头面无不具。
> 
> 工拙我为之，令子蒙毁誉。
> 
> 毁誉亦非真，会当随子去。
> 
> 苟悟万缘空，夫何忧何惧。
> 
> 一醉能几时，何以消百虑。
