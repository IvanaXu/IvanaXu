# བཀྲ་ཤིས་བདེ་ལེགས་
> 十四 寒
> 
> 多對少，易對難，虎踞對龍蟠。龍舟對鳳輦，白鶴對青鸞。風淅淅，露漙漙，繡轂對雕鞍。魚遊荷葉沼，鷺立蓼花灘。有酒阮貂奚用解，無魚馮鋏必須彈。丁固夢鬆，柯葉忽然生腹上；文郎畫竹，枝梢倏爾長毫端。
> 
> 寒對暑，溼對幹，魯隱對齊桓。寒氈對暖席，夜飲對晨餐。叔子帶，仲由冠，郟鄏對邯鄲。嘉禾憂夏旱，衰柳耐秋寒。楊柳綠遮元亮宅，杏花紅映仲尼壇。江水流長，環繞似青羅帶；海蟾輪滿，澄明如白玉盤。
> 
> 橫對豎，窄對寬，黑志對彈丸。朱簾對畫棟，彩檻對雕欄。春既老，夜將闌，百辟對千官。懷仁稱足足，抱義美般般。好馬君王曾市骨，食豬處士僅思肝。世仰雙仙，元禮舟中攜郭泰，人稱連壁，夏侯車上並潘安。
>