### བཀྲ་ཤིས་བདེ་ལེགས་ 
- _Practice_	[![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/dashboard)	<a href="https://wakatime.com/@5043ee4a-e361-4607-9d47-d557f2005d05"><img src="https://wakatime.com/share/@IvanAXu/06501b1d-f434-4f2a-9524-dc2196223971.png" /></a> 
- _Profile_	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=blue&up_message=Kaggle&url=https%3A%2F%2Fshields.io)](https://www.kaggle.com/ivanxu/)	[![Website](https://img.shields.io/website?label=&up_color=gay&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=brown&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)	[![Website](https://img.shields.io/website?label=&up_color=yellow&up_message=Monkeytype&url=https%3A%2F%2Fshields.io)](https://monkeytype.com/profile/IvanaXu) 
- _Product_	[![Website](https://img.shields.io/website?label=alpha&up_color=blue&up_message=EDA&url=https%3A%2F%2Fshields.io)](http://eda.tangjt.cn/) 
- _Poetry Daily_ 


> 远戍江南寄京邑亲友
>
> 隋·孙万寿
>
> 贾谊长沙国，屈平湘水滨。
> 
> 江南瘴疠地，从来多逐臣。
> 
> 粤余非巧宦，少小拙谋身。
> 
> 欲飞无假翼，思鸣不值晨。
> 
> 如何载笔士，翻作负戈人。
> 
> 飘飖如木偶，叶置同刍狗。
> 
> 失路乃西浮，非狂亦东走。
> 
> 晚岁出函关，方春度京口。
> 
> 石城临虎据，天津望牛斗。
> 
> 牛斗盛妖氛，枭獍已成群。
> 
> 郤超初入暮，王粲始从军。
> 
> 裹粮楚山际，披甲吴江汶。
> 
> 吴江一浩荡，楚山何纠纷。
> 
> 惊波上溅日，乔木下临云。
> 
> 系越恒资辩，喻蜀几飞文。
> 
> 鲁连唯救患，吾彦不争勋。
> 
> 羁游岁月久，归思常搔首。
> 
> 非关不树萱，岂为无杯酒。
> 
> 数载辞乡县，三秋别亲友。
> 
> 壮志后风云，衰鬓先蒲柳。
> 
> 心绪乱如丝，空怀畴昔时。
> 
> 昔时游帝里，弱岁逢知己。
> 
> 旅食南馆中，飞盖西园里。
> 
> 河间本好书，东平唯爱士。
> 
> 英辩接天人，清言洞名理。
> 
> 凤池时寓直，麟阁常游止。
> 
> 胜地盛宾僚，丽景相携招。
> 
> 舟泛昆明水，骑指渭津桥。
> 
> 祓除临灞岸，供帐出东郊。
> 
> 宜城酝始熟，阳翟曲新调。
> 
> 绕树乌啼夜，ず麦雉飞朝。
> 
> 细尘梁下落，长袖掌中娇。
> 
> 欢娱三乐至，怀抱百忧销。
> 
> 梦想犹如昨，寻思久寂寥。
> 
> 一朝牵世网，万里逐波潮。
> 
> 回轮常自转，悬旆不堪摇。
> 
> 登高视衿带，乡关白云外。
> 
> 回首望孤城，愁人益不平。
> 
> 华亭宵鹤唳，幽谷早莺鸣。
> 
> 断绝心难续，惝恍魂屡惊。
> 
> 群纪通家好，邹鲁故乡情。
> 
> 若值南飞雁，时能访希生。
