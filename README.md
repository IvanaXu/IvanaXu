# བཀྲ་ཤིས་བདེ་ལེགས་
> 晏子不死君難
> 
> 先秦：左丘明 
> 
> 崔武子見棠姜而美之，遂取之。莊公通焉。崔子弒之。
> 
> 晏子立於崔氏之門外。其人曰：“死乎？”曰：“獨吾君也乎哉，吾死也？”曰：“行乎？”曰：“吾罪也乎哉，吾亡也？”曰：“歸乎？”曰：“君死，安歸？君民者，豈以陵民？社稷是主。臣君者，豈爲其口實？社稷是養。故君爲社稷死，則死之；爲社稷亡，則亡之。若爲己死，而爲己亡，非其私暱，誰敢任之？且人有君而弒之，吾焉得死之？而焉得亡之？將庸何歸？”門啓而入，枕屍股而哭。興，三踊而出。人謂崔子：“必殺之。”崔子曰：“民之望也，舍之得民。”
>