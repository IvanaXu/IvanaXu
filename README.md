- བཀྲ་ཤིས་བདེ་ལེགས་ 
- [![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=blue&up_message=Kaggle&url=https%3A%2F%2Fshields.io)](https://www.kaggle.com/ivanxu/)	[![Website](https://img.shields.io/website?label=&up_color=gay&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=brown&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)	[![Website](https://img.shields.io/website?label=&up_color=yellow&up_message=Monkeytype&url=https%3A%2F%2Fshields.io)](https://monkeytype.com/profile/IvanaXu) 

> 科第
> 
> 士人入學曰游泮，又曰采芹；士人登科曰釋褐，又曰得雋。賓興即大比之年，賢書乃試錄之號。鹿鳴宴，款文榜之賢；鷹揚宴，待武科之士。文章入式，有朱衣以點頭；經術既明，取青紫如拾芥。
> 
> 其家初中，謂之破天荒；士人超拔，謂之出頭地。中狀元，曰獨佔鰲頭；中解元，曰名魁虎榜。瓊林賜宴，宋太宗之伊始；臨軒問策，宋神宗之開端。同榜之人，皆是同年；取中之官，謂之座主。應試見遺，謂之龍門點額；進士及第，謂之雁塔題名。
> 
> 賀登科，曰榮膺鶚薦；入貢院，曰鏖戰棘闈。金殿唱名曰傳臚，鄉會放榜曰撤棘。攀仙桂，步青雲，皆言榮發；孫山外，紅勒帛，總是無名。
> 
> 英雄入吾彀，唐太宗喜得佳士；桃李屬春官，劉禹錫賀得門生。薪，採也，槱，積也，美文王作人之詩，故考士謂之薪槱之典；匯，類也，徵，進也，是連類同進之象，故進賢謂之匯徵之途。賺了英雄，慰人下第；傍人門戶，憐士無依。雖然有志者事竟成，佇看榮華之日；成丹者火候到，何惜烹煉之功。
>
