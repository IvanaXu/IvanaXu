# བཀྲ་ཤིས་བདེ་ལེགས་
> 送楊氏女
> 
> 韋應物
> 
> 永日方慼慼，出行復悠悠。
> 
> 女子今有行，大江溯輕舟。
> 
> 爾輩苦無恃，撫念益慈柔。
> 
> 幼爲長所育，兩別泣不休。
> 
> 對此結中腸，義往難復留。
> 
> 自小闕內訓，事姑貽我憂。
> 
> 賴茲託令門，任恤庶無尤。
> 
> 貧儉誠所尚，資從豈待周。
> 
> 孝恭遵婦道，容止順其猷。
> 
> 別離在今晨，見爾當何秋。
> 
> 居閒始自遣，臨感忽難收。
> 
> 歸來視幼女，零淚緣纓流。
>