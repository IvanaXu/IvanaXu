[![IvanaXu's github stats](https://github-readme-stats.vercel.app/api?username=IvanaXu&show_icons=true&theme=vue-dark)](https://github.com/anuraghazra/github-readme-stats)
# བཀྲ་ཤིས་བདེ་ལེགས་
> 莊辛論倖臣
> 
> 先秦：佚名 
> 
> “臣聞鄙語曰：‘見兔而顧犬，未爲晚也；亡羊而補牢，未爲遲也。’臣聞昔湯、武以百里昌，桀、紂以天下亡。今楚國雖小，絕長續短，猶以數千裏，豈特百里哉？
> 
> “王獨不見夫蜻蛉乎？六足四翼，飛翔乎天地之間，俛啄蚊虻而食之，仰承甘露而飲之，自以爲無患，與人無爭也。不知夫五尺童子，方將調鉛膠絲，加己乎四仞之上，而下爲螻蟻食也。
> 
> 夫蜻蛉其小者也，黃雀因是以。俯噣白粒，仰棲茂樹，鼓翅奮翼。自以爲無患，與人無爭也；不知夫公子王孫，左挾彈，右攝丸，將加己乎十仞之上，以其類爲招。晝遊乎茂樹，夕調乎酸鹹，倏忽之間，墜於公子之手。
> 
> “夫雀其小者也，黃鵠因是以。遊於江海，淹乎大沼，府噣(魚卷)鯉，仰齧陵衡，奮其六翮，而凌清風，飄搖乎高翔，自以爲無患，與人無爭也。不知夫射者，方將修其碆盧，治其矰繳，將加己乎百仞之上。被礛磻，引微繳，折清風而抎矣。故晝遊乎江河，夕調乎鼎鼐。
> 
> “夫黃鵠其小者也，蔡靈侯之事因是以。南遊乎高陂，北陵乎巫山，飲茹溪流，食湘波之魚，左抱幼妾，右擁嬖女，與之馳騁乎高蔡之中，而不以國家爲事。不知夫子發方受命乎宣王，系己以朱絲而見之也。
> 
> “蔡聖侯之事其小者也，君王之事因是以。左州侯，右夏侯，輦從鄢陵君與壽陵君，飯封祿之粟，而戴方府之金，與之馳騁乎雲夢之中，而不以天下國家爲事。不知夫穣侯方受命乎秦王，填黽塞之內，而投己乎黽塞之外。”
>