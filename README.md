# བཀྲ་ཤིས་བདེ་ལེགས་
> 鄭伯克段於鄢
> 
> 先秦：穀梁赤 
> 
> 克者何？能也。何能也？能殺也。何以不言殺？見段之有徒衆也。
> 
> 段，鄭伯弟也。何以知其爲弟也？殺世子、母弟目君，以其目君知其爲弟也。段，弟也，而弗謂弟；公子也，而弗謂公子。貶之也。段失子弟之道矣，賤段而甚鄭伯也。何甚乎鄭伯？甚鄭伯之處心積慮成於殺也。
> 
> 於鄢，遠也，猶曰取之其母之懷之云爾，甚之也。
> 
> 然則爲鄭伯者，宜奈何？緩追，逸賊，親親之道也。
>