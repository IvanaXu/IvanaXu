### བཀྲ་ཤིས་བདེ་ལེགས་ 
- [![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05) 
- _Person_	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=blue&up_message=Kaggle&url=https%3A%2F%2Fshields.io)](https://www.kaggle.com/ivanxu/)	[![Website](https://img.shields.io/website?label=&up_color=gay&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=brown&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)	[![Website](https://img.shields.io/website?label=&up_color=yellow&up_message=Monkeytype&url=https%3A%2F%2Fshields.io)](https://monkeytype.com/profile/IvanaXu) 
- _Product_	[![Website](https://img.shields.io/website?label=alpha&up_color=blue&up_message=EDA&url=https%3A%2F%2Fshields.io)](http://eda.tangjt.cn/) 

> 袁州州學記
> 
> 宋代：李覯 
> 
> 皇帝二十有三年，制詔州縣立學。惟時守令，有哲有愚。有屈力殫慮，祗順德意；有假官借師，苟具文書。或連數城，亡誦絃聲。倡而不和，教尼不行。
> 
> 三十有二年，范陽祖君無澤知袁州。始至，進諸生，知學宮闕狀。大懼人材放失，儒效闊疏，亡以稱上意旨。通判潁川陳君侁，聞而是之，議以克合。相舊夫子廟，狹隘不足改爲，乃營治之東。厥土燥剛，厥位面陽，厥材孔良。殿堂門廡，黝堊丹漆，舉以法。故生師有舍，庖廩有次。百爾器備，並手偕作。工善吏勤，晨夜展力，越明年成。
> 
> 舍菜且有日，盱江李覯諗於衆曰：“惟四代之學，考諸經可見已。秦以山西鏖六國，欲帝萬世，劉氏一呼，而關門不守，武夫健將，賣降恐後，何耶?詩書之道廢，人惟見利而不聞義焉耳。孝武乘豐富，世祖出戎行，皆孳孳學術。俗化之厚，延於靈、獻。草茅危言者，折首而不悔；功烈震主者，聞命而釋兵；羣雄相視，不敢去臣位，尚數十年。教道之結人心如此。今代遭聖神，爾袁得賢君，俾爾由庠序，踐古人之跡。天下治，則譚禮樂以陶吾民：一有不幸，尤當仗大節，爲臣死忠，爲子死孝。使人有所賴，且有所法。是睢朝家教學之意。若其弄筆墨以徼利達而已，豈徒二三子之羞，抑亦爲國者之憂。”
> 
> 此年實至和甲午，夏某月甲子記。
>
