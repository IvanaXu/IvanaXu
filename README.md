# བཀྲ་ཤིས་བདེ་ལེགས་	[![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=green&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=yellow&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)
> 偶因购石作墙为里侩所阻将聚众斗矣急以诗代柬求王铁崖茂才解围事后喜而录之
>
> 清·蔡廷兰
>
> 君家世居铁铁尾，约去吾乡未三里。
> 
> 婚姻况乃朱陈谐，肥瘠岂如秦越视。
> 
> 我昨鸠工版筑兴，偶向君邻购石子。
> 
> 物各有主原非偷，售而得之乌容已。
> 
> 驱顽未学秦皇难，负重先教夸娥徙。
> 
> 无端局外声喧豗，攘臂突前相角抵。
> 
> 竟欲投辖同留宾，公然操杖辱加捶。
> 
> 初犹扣胫继撞胸，幸免折肱痛血指。
> 
> 试请息怒姑徐徐，云是此石渠曾市。
> 
> 就中委曲谁能知，遽呼宅主讯端委。
> 
> 主称典屋非卖石，署契分明敢谲诡。
> 
> 渠方气短歛足逃，衅由张三祸及李。
> 
> 寻常小隙抵死争，仓皇平地风波起。
> 
> 我闻众怒急缨冠，蛮触纷纷笑太鄙。
> 
> 会须登堂来负荆，排解先教达片纸。
