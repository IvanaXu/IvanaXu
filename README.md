# བཀྲ་ཤིས་བདེ་ལེགས་	[![wakatime](https://wakatime.com/badge/user/5043ee4a-e361-4607-9d47-d557f2005d05.svg)](https://wakatime.com/@5043ee4a-e361-4607-9d47-d557f2005d05)	[![Website](https://img.shields.io/website?label=&up_color=orange&up_message=Tianchi&url=https%3A%2F%2Fshields.io)](https://tianchi.aliyun.com/home/science/scienceDetail?userId=1095279182618)	[![Website](https://img.shields.io/website?label=&up_color=green&up_message=Yuque&url=https%3A%2F%2Fshields.io)](https://www.yuque.com/ivanaxu)	[![Website](https://img.shields.io/website?label=&up_color=yellow&up_message=Leetcode&url=https%3A%2F%2Fshields.io)](https://leetcode.cn/u/ivanaxu)	[![Website](https://img.shields.io/website?label=&up_color=violet&up_message=AIstudio&url=https%3A%2F%2Fshields.io)](https://aistudio.baidu.com/aistudio/personalcenter/thirdview/979775)	[![Website](https://img.shields.io/website?label=&up_color=red&up_message=Gitee&url=https%3A%2F%2Fshields.io)](https://gitee.com/IvanaXu)
> 小石城山記
> 
> 唐代：柳宗元 
> 
> 自西山道口徑北，逾黃茅嶺而下，有二道：其一西出，尋之無所得；其一少北而東，不過四十丈，土斷而川分，有積石橫當其垠。其上爲睥睨、樑欐之形，其旁出堡塢，有若門焉。窺之正黑，投以小石，洞然有水聲，其響之激越，良久乃已。環之可上，望甚遠，無土壤而生嘉樹美箭，益奇而堅，其疏數偃仰，類智者所施設也。
> 
> 噫！吾疑造物者之有無久矣。及是，愈以爲誠有。又怪其不爲之中州，而列是夷狄，更千百年不得一售其伎，是固勞而無用。神者儻不宜如是，則其果無乎？或曰：“以慰夫賢而辱於此者。”或曰：“其氣之靈，不爲偉人,而獨爲是物，故楚之南少人而多石。”是二者，餘未信之。
>
